### Sıkça Sorulan Sorular

**Sonuçları mesleki danışmanlık olarak yorumlayabilir miyim?**

Hayır. Bu uygulama mesleki danışmanlık sağlamamaktadır. Böyle bir danışmanlık yalnızca sertifikalı uzmanlar tarafından sağlanabilir. Fakat sonuçlar kendinizi tanımanızda yardımcı olabilir. Sonuçlar doğru olabilir veya olmayabilir. Sonuçları sizin hakkınızda bir parça bilgi olarak ve yalnızca sizin benzersiz koşullarınız bağlamında mantıklıysa yorumlamanızı öneririz.

**Sonuçlarım neden pek mantıklı değil?**

Bu durumun birçok açıklaması vardır.

* Psikolojik testler hiçbir zaman tam anlamıyla doğru değildir. Ölçme sürecinde kaçınılmaz hatalar vardır; örneğin, anketi tamamlarken bazen yanlış cevap verebiliriz veya nasıl cevap vereceğimiz konusunda emin olamayız. Bu yüzden, testi bir daha doldurduğunuzda biraz farklı sonuçlar alabilirsiniz. Buna rağmen insanlar çoğu zaman oldukça benzer sonuçlar alırlar. Emin değilseniz, yukarıdaki bağlantıyı kullanarak testi tekrar yapmanızı ve geri bildirimde ortak temalar aramanızı öneririz. Almaya devam ettiğiniz geri bildirimlerin doğru olma olasılığı, yalnızca bir kez aldığınız geri bildirimden daha yüksektir. 
* Psikolojik testler, kişilik özellikleri hakkında öz-yansıtmanın ‘çıplak gözünden’ farklı bir bakış açısı sunar. Yanıtlarınız diğer binlerce farklı yanıtla karşılaştırılır, dolayısıyla sonuçlar yalnızca kendinizi nasıl tanımladığınıza değil, diğer insanların da kendilerini nasıl tanımladıklarına bağlıdır. -Bu önceden tam olarak bilemeyeceğiniz bir şeydir, bu bir sınırlama değil testin güçlü yanıdır. Çünkü kendimizi sistematik olarak başkalarıyla karşılaştırarak kişiliğimiz hakkında bilgi edinmek mümkündür. 
* Psikolojik testler, kişiliğinizdeki daha geniş temaları özetler ve her detayı doğru bir şekilde yakalamayı amaçlamaz. Bireyler herhangi bir değerlendirmeyle tamamen tanımlanamayacak kadar karmaşıktır.

**Listelenen işler neden haritada bana yakın olanlardan farklı?**

Bu durum gerçekleşebilir ve bunun nedeni, kişiliğinizin diğer insanlarla olan benzerliğinin farklı şekillerde tahmin edilebilmesidir. Çoğu benzer ol(ma)an görevlilerle yapılan işleri hesaplarken uygulama, tüm yanıtlarda ayırt edici yanıt profilinizi dikkate alır. Bununla birlikte, haritada görüntülenen sonuçlar, sizin ve başkalarının yanıtlarını iki boyutlu bir alanda temsil etmeye dayanır, bu da bazı ayrıntıları kaybetmek anlamına gelir. Eğer iş listesi ile harita arasında çelişki varsa listeyi yorumlamanızı öneririz.

**Neden haritadaki herhangi bir işten uzağım?**

Haritadaki her iş, o işi yapan birçok bireyin ortalama kişilik özelliklerini temsil etmektedir. Ancak her iş çok farklı bireyler tarafından icra edilebilir ve ortalama özellik puanları, işi yapan bireyler arasındaki değişkenliği 'eşitler'. Sonuç olarak, işler genellikle birbirine yakın bir şekilde kümelenirken, bireylerin puanları harita üzerinde daha geniş bir alana dağılmıştır. Bu nedenle, birçok bireyin özellikleri herhangi bir işin özellikleriyle çok yakından örtüşmeyebilir. Bu normaldir ve  onların bu işler için uygun olmadığı anlamına gelmez. Onların özellikleri, haritada kendilerine nispeten en yakın olan işlerle en iyi şekilde örtüşmektedir.

**Haritadaki noktalar ne anlama gelir?**

Eğer bilgisayar kullanıyorsanız noktaların üzerine gelin, bir mobil cihaz kullanırken noktaların üzerine tıkladığınızda etiketi görünecektir.

**Bu sonuçlar hangi verilere dayanmaktadır?**

Sonuçlarınız sizin cevaplarınızın Estonya Biyobankası üyelerinin cevaplarıyla karşılaştırılmasına dayanmaktadır. Bu, 70.000'den fazla Estonyalı yetişkinin kişilik özellikleri ve meslekleri hakkında bilgi içeren bir örneklemdir. Araştırma burada tanımlanmıştır:  https://psycnet.apa.org/fulltext/2025-38154-001.html.

**Yaşım ve cinsiyetim önemli mi?**

Hesaplamalarımızda yaşınızı ve cinsiyetinizi dikkate aldık. Özellikle, sizin sonuçlarınızı sizin cinsiyetinizde ve yaş grubunuzdakilerle karşılaştırdık (35 üstü veya altı). Referans verisi bu şekilde toplandığı için yalnızca ikili cinsiyet sınıflandırmasını destekleyebiliyoruz. 18 yaş altı ve 70 yaş üstü kişiler için uygun karşılaştırma verilerimiz yoktur.

**Neden bu özel soruları sorduk?**

Çeşitli kişilik özelliklerini tanımlayan ifadeler, çoğu kişilik bilimci tarafından mesleki farklılıkların tanımlanması da dahil olmak üzere çeşitli amaçlarla kullanılan insanların Beş Büyük kişilik özelliklerini etkili bir şekilde değerlendirmemize olanak sağlamak için seçilmiştir. Ayrıca farklı işler yapan insanların tepkilerindeki en büyük farklılıkları gösteren bazı ek sorular da sorduk. Daha ayrıntılı bir şekilde burada açıklanmıştır.  

**Uygulama kaynak kodu ve verileri açık mı?**

Evet. Kaynak kodu Gitlab’de erişilebilir olacak ve tüm anonim veriler Open Science Framework üzerinden genel kullanıma açık olacak.

